## Gli argomenti

Ogni dichiarazione può essere sostenuta da una serie di argomenti a favore o contrari. Per aggiungere argomenti si procede come segue:
- Si va a capo dopo aver scritto la dichiarazione.
- Si lascia uno spazio per indentare il testo.
- Si inserisce quindi un + per un argomento a favore e un - per un argomento contrario.
- Si inserisce un testo di breve descrizione dell'argomento tra parentesi uncinate (<>), seguito da due punti e il testo dell'argomento.

Si veda questo esempio.

```
[La pena di morte è necessaria]: Bisogna introdurre la pena di morte nel sistema penale italiano.
 + <Deterrenza>: La pena di morte ha un innegabile valore di deterrenza.
 + <Giustizia>: La pena di morte risponde a un semplice bisogno di giustizia; per chi ha tolto 
la vita il carcere non è una pena sufficiente.
 -<Errore giudiziario>: Con la pena di morte c'è il rischio di condannare innocenti, come è successo
a Sacco e Vanzetti.
 - <Discriminazione>: La pena di morte può essere usata soprattutto verso gli appartenenti a una
 minoranza, come accade negli Stati Uniti, dove ad essere condannati a morte sono per lo più persone
dalla pelle nera.
```
Il rendering HTML di questa mappa è il seguente:

<figure>
  <img src="images/e02.png">
</figure>
